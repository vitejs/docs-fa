# انتشارها

انتشارهای Vite از نسخه‌گذاری معنایی ([Semantic Versioning](https://semver.org/)) پیروی می‌کنند. آخرین نسخه‌ی پایدار Vite را می‌توانید در صفحه‌ی [npm](https://www.npmjs.com/package/vite) در npm ببینید.

فهرست کامل تغییرات نسخه‌های گذشته در [GitHub](https://github.com/vitejs/vite/blob/main/packages/vite/CHANGELOG.md) در دسترس است.

## چرخه انتشار

دروقع Vite چرخه‌ی انتشار ثابتی ندارد.

- نسخه‌های **پچ (Patch)** در صورت نیاز منتشر می‌شوند (معمولاً هر هفته).
- نسخه‌های **فرعی (Minor)** همیشه شامل ویژگی‌های جدید هستند و در صورت نیاز منتشر می‌شوند. این نسخه‌ها همیشه یک مرحله پیش‌انتشار بتا (pre-release) دارند (معمولاً هر دو ماه یک‌بار).
- نسخه‌های **اصلی (Major)** معمولاً با [برنامه پایان عمر (EOL) Node.js](https://endoflife.date/nodejs) هماهنگ هستند و از قبل اعلام می‌شوند. این نسخه‌ها پس از بحث‌های بلندمدت با اکوسیستم منتشر شده و مراحل پیش‌انتشار آلفا و بتا را طی می‌کنند (معمولاً هر سال یک‌بار).

بازه‌های نسخه‌ی Vite که توسط تیم Vite پشتیبانی می‌شوند به‌صورت خودکار بر اساس موارد زیر تعیین می‌شوند:

- نسخه‌ی **Current Minor** به‌طور منظم رفع اشکال (bug fixe) می‌شود.
- نسخه‌ی **Previous Major** (فقط آخرین نسخه‌ی Minor آن) و **Previous Minor** اصلاحات مهم و پچ‌های امنیتی دریافت می‌کنند.
- نسخه‌های  **Second-to-last Major** و **Second-to-last Minor** فقط پچ‌های امنیتی دریافت می‌کنند.
- تمام نسخه‌های قبل از این بازه‌ها دیگر پشتیبانی نمی‌شوند.

برای مثال، اگر آخرین نسخه‌ی Vite برابر با ۵.۳.۱۰ باشد:

- پچ‌های معمولی برای `vite@5.3.` منتشر می‌شوند.
- اصلاحات مهم و پچ‌های امنیتی به `vite@4` و `.vite@5.2` منتقل می‌شوند.
- پچ‌های امنیتی همچنین به `vite@3` و `vite@5.1` منتقل می‌شوند.
- نسخه‌های `vite@2` و `v‍ite@5.0` دیگر پشتیبانی نمی‌شوند. کاربران باید برای دریافت به‌روزرسانی‌ها، نسخه‌ی خود را ارتقا (upgrade) دهند.

ما توصیه می‌کنیم Vite را به‌صورت منظم به‌روزرسانی کنید. هنگام ارتقا به هر نسخه‌ی اصلی (Major)، [راهنمای مهاجرت](https://vite.dev/guide/migration.html) را بررسی کنید. تیم Vite با پروژه‌های اصلی اکوسیستم همکاری نزدیکی دارد تا کیفیت نسخه‌های جدید را تضمین کند. نسخه‌های جدید Vite قبل از انتشار، از طریق پروژه [vite-ecosystem-ci project](https://github.com/vitejs/vite-ecosystem-ci) تست می‌شوند. بیشتر پروژه‌هایی که از Vite استفاده می‌کنند، باید بتوانند سریعاً پشتیبانی ارائه دهند یا به نسخه‌های جدید مهاجرت کنند.

## حالات خاص در نسخه‌گذاری معنایی

### تعاریف تایپ اسکریپت

ممکن است بین نسخه‌های Minor تغییرات ناسازگار در تعاریف تایپ اسکریپت ارائه دهیم. دلیل این موضوع این است که:

- گاهی خود تایپ اسکریپت بین نسخه‌های Minor تغییرات ناسازگار دارد و ما ممکن است برای پشتیبانی از نسخه‌های جدیدتر، تایپ‌ها را تغییر دهیم.
- گاهی لازم است از ویژگی‌هایی استفاده کنیم که فقط در نسخه‌های جدیدتر تایپ اسکریپت وجود دارند، بنابراین حداقل نسخه‌ی موردنیاز تایپ‌اسکریپت را افزایش می‌دهیم.
- اگر از تایپ اسکریپت استفاده می‌کنید، می‌توانید بازه نسخه semver را قفل کنید روی نسخه فرعی فعلی و هنگام انتشار نسخه Minor جدید Vite به‌صورت دستی ارتقا دهید.

### esbuild

[esbuild](https://esbuild.github.io/) هنوز به نسخه ۱.۰.۰ نرسیده و گاهی تغییرات ناسازگار دارد که برای دسترسی به ویژگی‌ها و بهبودهای عملکردی جدید باید آن‌ها را در Vite بگنجانیم. ممکن است نسخه esbuild را در یک نسخه‌ی Minor در Vite افزایش دهیم.

### نسخه‌های ناپایدار Node.js

نسخه‌های ناپایدار Node.js (شماره فرد) به‌عنوان بخشی از تست‌های CI Vite آزمایش نمی‌شوند، اما تا قبل از [پایان عمر](https://endoflife.date/nodejs) آن‌ها باید کار کنند.

## پیش‌انتشارها

نسخه‌های Minor معمولاً از چندین نسخه‌ی بتا (با تعداد غیرثابت) عبور می‌کنند. نسخه‌های Major نیز یک مرحله آلفا و یک مرحله بتا خواهند داشت.

پیش‌انتشارها به پذیرندگان اولیه و نگهدارندگان اکوسیستم اجازه می‌دهند تا تست‌های یکپارچگی و پایداری انجام دهند و بازخورد بدهند. هیچوقت از پیش‌انتشارها در محیط production استفاده نکنید. همه پیش‌انتشارها ناپایدار محسوب می‌شوند و ممکن است تغییرات ناسازگار داشته باشند. همیشه هنگام استفاده از پیش‌انتشارها نسخه دقیق را قفل کنید.

## فرایند منسوخ شدن

ما به‌صورت دوره‌ای ویژگی‌هایی که در نسخه‌های Minor با گزینه‌های بهتر جایگزین شده‌اند را منسوخ می‌کنیم. ویژگی‌های منسوخ‌شده همچنان با یک هشدار یا لاگ کار می‌کنند و در نسخه‌ی Minor بعدی پس از اعلام منسوخ‌شدن حذف خواهند شد. [راهنمای مهاجرت](https://vite.dev/guide/migration.html) هر نسخه‌ی Major، این حذف‌ها را فهرست کرده و مسیر ارتقا را مستند می‌کند.ض

## ویژگی‌های آزمایشی

برخی ویژگی‌ها هنگام انتشار در نسخه پایدار Vite به‌عنوان آزمایشی علامت‌گذاری می‌شوند. ویژگی‌های آزمایشی به ما کمک می‌کنند تا تجربه‌ی واقعی کاربران را جمع‌آوری کنیم و طراحی نهایی آن‌ها را بهبود دهیم. هدف این است که کاربران با استفاده در محیط تولید بازخورد دهند. خود ویژگی‌های آزمایشی ناپایدار هستند و فقط باید به‌صورت کنترل‌شده استفاده شوند. این ویژگی‌ها ممکن است بین نسخه‌های Minor تغییر کنند، بنابراین کاربران هنگام استفاده باید نسخه Vite خود را قفل کنند. برای هر ویژگی آزمایشی، [بحثی در GitHub](https://github.com/vitejs/vite/discussions/categories/feedback?discussions_q=is%3Aopen+label%3Aexperimental+category%3AFeedback) ایجاد خواهیم کرد.
